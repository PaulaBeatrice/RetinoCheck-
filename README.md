RetinoCheck este o aplicație web menită să deservească nu numai cadrelor medicale ce aparțin ramurii oftalmologiei, dar și pacienților. Această aplicație are integrat un model de învățare profundă, specializat în asistarea diagnosticării retinopatiei diabetice, utilizând imagini ale fundului de ochi. 

Prin intermediul acestei aplicații, se pot accesa ușor și rapid rezultatele diagnosticelor, se poate monitoriza progresul pacienților din punct de vedere al evoluției bolii și se pot analiza dosarele acestora.

Pe lângă beneficiile aduse profesioniștilor din domeniul medical, RetinoCheck aduce avantaje și pacienților. Aceștia pot primi diagnosticuri mai precise, într-un interval mai redus de timp și pot fi implicați activ în gestionarea propriei lor sănătăți oculare.

RetinoCheck reprezintă o soluție ce urmărește îmbunătățirea calității îngrijirii medicale oftalmologice, optimizarea gradului de precizie în diagnosticul retinopatiei diabetice și contribuie la creșterea eficienței și a transparenței în gestionarea pacienților, promovând o administrare activă a sănătății oculare.
